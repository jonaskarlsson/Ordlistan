Gutamålsgillet (www.gutamal.org) har sedan 2006 haft en ordlista online där medlemmar från gillet matat in uppgifter från de två stora ordböcker som finns om gutamålet (Ordbok över Laumålet och Gutnisk ordbok).
Dessa ordböcker är väldigt svåra att använda för lekmän och det går inte att enkelt söka i ordböckerna efter alla betydelser av ett ord eller söka åt bägga håll, dvs både från gutniska till svenska och tvärtom.

Medlemmarna har under årens lopp gått igenom ordböckerna och nu börjar det bli dags för en bra publik funktion för att söka i ordlistan.
Detta är meningen med detta projekt, att bygga en webbklient som går att använda publikt samt även uppdatera inmatningssidorna.